---
title: About
layout: splash
permalink: /about/
entries_layout: list
classes: landing # Ensure this class is styled in your CSS
---

<p style="text-align: justify;">
    <b>H</b>ej med jer og velkommen til min hjemmeside.
</p>
<p style="text-align: justify;">
    Jeg er i gang med at udvikle mig selv som software udvikler, og her kan i følge med i hvad jeg foretager mig på min rejse ud i den store stygge cyberverden.
</p>
<p style="text-align: justify;">
    Da jeg pt. er i gang med at uddanne mig som datamatiker hos UCL Erhvervsakademi og Professionshøjskole i Odense, vil siden for nu kredse sig om de projekter jeg undervejs er med til at udvikle.
    4. semester er i fuld gang, og på dette semester skal vi træne selvlæring i form af en vidensberigelse igennem selvfundne resurser og en produktproces hvori den tilegnet viden gerne skal være med i støbelsen af et softwareprodukt udviklet til en selvfunden virksomhed.
</p>
<p style="text-align: justify;">
    Vi har i min gruppe været så heldige at få kontakt med en forsker på Hammel Neurocenter, og med hende er vi i en løbende god korrespondance omkring et produkt vi er i færd med at udvikle til hende. 
</p>
<p style="text-align: justify;">
    Produktet vores kontaktperson ønsker er en optimering og automatisering af en proces hun og hendes kollegaer foretager sig i forbindelse med dataindsamling- og analyse i krydsfeltet mellem Hammel Neurocenter og patienter med hjerneskaden <i>cerebral parese</i>. 
    <br>
    <br>
    Den nuværende situation for sundhedspersonalet er den, at man igennem samtaler med patienterne og deres terapeuter, udformer excel-ark hvori man kortlægger deres dagligdag og på baggrund af den kan få et indblik i om patienten f.eks. er stresset eller glad eller ked af det, og på baggrund af tidligere excel-ark udfyldninger, kan vurdere om der er nogle aktiviteter som kunne være bedre passende for patienten at udøve for at hjælpe sin situation. 
    <br>
    Det hun ønsker er en app, hvor man som behandler og patient kan logge ind, og have redskaber til at lave disse indlæg, og analysere på disse indlæg, til rådighed, på en nem måde. På baggrund af de kreerede indlæg, ønskes det muligt at kunne lave en selv-genereret rapport, som man endvidere kan bruge til behandling af patienten. Det ønskes også, at man som patient, skal kunne få indslag til optimering af sin uge og alt i alt få selvindsigt vha. dagbogsføring.
</p>
<p style="text-align: justify;">
    Jeg skal som elev vælge to (mere eller mindre) valgfrie fag, og det eksamensbærende materiale skal bestå af en portefølje med selvskrevne læringsmål udarbejdet til hvert valgfag og en dokumentation af processen hen imod at opfylde disse.
</p>
<p style="text-align: justify;">
    Mine valgfag er nogle som jeg heldigvis synes er yderst spændende og jeg må efterhånden også vedkende mig, at de er kaninhuller i hardcore forstand. Det er bare fedt.
    <br />
    <br />
    Fagene er:
    <br />
    <b>B</b>ackend Arkitektur med fokus på Microservices
    <br />
    &amp;
    <br />
    <b>IT</b>-Sikkerhed.
</p>
<p style="text-align: justify;">
    Mine indlæg vises på Forsiden og på Blog. Opslagene vil agere som min proces- og læringsdokumentation på dette semester. 
</p>
<p style="text-align: justify;">
    God fornøjelse.
</p>