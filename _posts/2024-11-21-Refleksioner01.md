---
title: "Refleksioner 01"
header:
  teaser: /assets/images/postimages/refleksioner/refleksioner_symbol.PNG
  image: /assets/images/postimages/refleksioner/refleksioner_symbol.PNG
sidebar:
    image: /assets/images/postimages/refleksioner/refleksioner_symbol.PNG
    image_alt: "logo"
---
<p style="text-align: justify; hyphens: auto;">
Jeg har kigget tilbage på dette semester og reflekteret over hvad der har virket for mig og ikke mindst hvad der ikke har virket for mig, og jeg tænkte at det ville være godt for mig selv at kaste refleksionerne op her på porteføljen, mest af alt for at dokumentere dem over for mig selv. Refleksioner har det med for mig at blive bearbejdet grundigere, når de skrives ned.
<p style="text-align: justify; hyphens: auto;">
<h3> Generelt set har jeg haft super gode erfaringer med dokumentationsfiler på dette semester </h3>
Men sikke en omgang det var med Kubernetes. Det kan godt skyldes at jeg er begyndt at blive træt rent læringsmæssigt. Det er udmattende konstant at være i færd med ormehulsvandring i så mange forskellige teknologier, kodnings- principper og teknikker. Til at starte med tænkte jeg at 4 måneder var overordentligt lang tid til at sætte sig grundigt ind i mine valgfag. Jeg har helt sikkert lært en masse og fået et solidt indblik, vil jeg sige, men det er sgu også udmattende hele tiden at forholde sig til noget nyt.
<br>
Jeg startede ud med at se youtubevideoer og tage video-kursuser på PluralSight. 
<br>
Jeg synes mest af alt jeg blev en papegøje af det, og jeg kunne godt mærke, at jeg ikke synes det var vejen at gå for mig. 
<h3> Jeg bliver nødt til at forstå hvad det er teknologierne gør og hvorfor de er opfundet, på et mere frit og oplyst grundlag. </h3>
Dokumentationsfiler er gyldne. Man går mere hånd i hånd med teknologien og Docker og RabbitMQ docs var enormt givende. Det var godt for selvtilliden at læse dokumentationsfiler og være i stand til at banke noget sammen. 
<h4> Vel vel, det tog længere tid at banke noget sammen via dokumentationsfilerne, men! det var også sjovere at knørkle med, og på den måde hang det hele bedre sammen erfarings og hukommelsesmæssigt </h4>
For når alt kommer til alt er det at tilegne sig evner inden for kodning ligesådan som det er at tilegne sig evner inden for alt andet. 
Det skal være sjovt. Er det sjovt at være en papegøje? Måske hvis man sidder på skuldrene af en pirat, ikke hvis man sidder i MaxiZoo og gentager kunder. Ihvertfald ikke ifølge mig.
Og hvad ved jeg om det? Ikke så meget, men jeg ved fra min tid hvor jeg har prøvet at agere papegøje, at jeg ikke synes det er spor skægt.

</p>

<p style="text-align: justify; hyphens: auto;">
Så hvordan tilegner man sig viden? Jeg tror jeg vil til at ændre spørgsmålene der går på 'man' generelt i mit liv, til at være baseret på JEG. 
<h4> Hvordan tilegner JEG mig viden? og hvordan lærer JEG bedst?</h4>

Jeg kom til at tænke på noget i går aftes. Jeg har det med, ja helt ærligt, at tro at koden er i mod mig engang i mellem. Som om den ville virke for andre, og ikke for mig, og jeg bliver sur, og må træde tilbage for en god lang stund for at kunne komme tilbage og løse problemet. Det er jo gængst inden for enhvert ting, at friske øjne ser bedre. Meeen....
Jeg vil til at prøve at eksperimentere med at opskrive problemet og gå til det som en detektiv. Problemet er problemet og det er et problem for enhver. Hvad gør jeg? Hvorfor opstår problemet. Hvordan forestiller jeg mig at det burde virke? Hvad har jeg gjort og skrevet for at det skulle virke? Og hvordan kan jeg omskrive det, for at det netop virker, og ikke virker som det ikke burde virke.

</p>
<p style="text-align: justify; hyphens: auto;">
Nu er jeg engang så heldig at jeg har et kæmpe problem: Min STS service virker ifølge Docker, men den burde ikke virke, for den har ikke forbindelse til RabbitMQ, og det burde den slå ud over. What. Det er sket efter jeg er gået over til Docker Swarm. Dagens problem: Find ud af hvorfor den ikke problematisere at den ikke kan skabe forbindelse til RabbitMQ!
</p>